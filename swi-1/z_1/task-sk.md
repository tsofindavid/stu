1. Systém zdieľania bicyklov (bike sharing)
Systém je rozdelený na dve funkčné časti. Prvá časť je určená pre majiteľa (správcu) služby bike sharing
a druhá pre ľudí (zákazníkov), ktorí chcú využívať bicykle správcu na vlastnú prepravu po meste.
Správca ma úplnú kontrolu nad celým systémom, t.j. vidí všetky servisné dáta pre konkrétny bicykel,
vie nastavovať HW aj SW pre každý bicykel zvlášť alebo pre celú skupinu bicyklov a to všetko vzdialene.
Tak isto vidí aj štatistiku používania bicyklov. Systém ponúka správcovi definovať rôzne tarify
prispôsobené napr. podľa dátumu a času (cena je vyššia počas víkendu, cena je iná počas dňa/noci,
cena je nulová počas víkendu, alebo počas prvých 2 mesiacov od nasadenia, cena je znížená po
obdržaní zľavového kupónu, ...). V systéme je integrovaný aj mailový klient a SMS brána, ktoré slúžia
na komunikáciu so zákazníkmi a posielaní upozornení alebo informačných správ pre zákazníkov.
Zaujímavou funkciou je aj tzv. servisný modul, ktorý upozorňuje správcu o blížiacich sa termínoch
technickej údržby bicyklov. Napr. po prejdení určitých kilometrov sa musia skontrolovať brzdy,
prehadzovačka, dezén, svetlá, ... Pre zákazníkov je určená webová aplikácia a mobilná aplikácia
(Android, IOS). Ich funkcionalita obsahuje zobrazenie on-line mapy obsadenosti bicyklov a zobrazenie
mapy staníc bike sharing-u. Každý zákazník má svoj používateľský profil, kde vidí svoje štatistiky
a históriu vypožičaní a platieb. Tak isto sa zákazníkovi zobrazujú v profile aj rôzne akcie a zľavy, ktorých
odber si môže aktivovať alebo zablokovať. Aplikácia vie vykonať bezpečnú online platbu. Mobilná
aplikácia dokáže to isté ako webová, ale naviac má podporu pre rýchle vypožičanie pomocou
NFC/snímania čiarového alebo QR kódu, ďalej obsahuje navigáciu k najbližšej stanici bike sharing-u
(keďže sa predpokladá, že telefón má GPS modul). Pomocou stavového diagramu modelujte entity
bicykel a výpožička.
